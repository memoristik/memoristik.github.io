# Kullanım Alanları & Örnekler

## Sabit İçerik

Ürünlere ait teknik bilgiler, üretici tarafından diDb'ye eklendiğinde o ürüne ait içerik başka yerde kullanılacağı zaman oradan kullanılabilir.

{!ürün adı/ayrıntılar} gibi bir şekilde Markdown ya da HTML içerisine yazıldığı zaman, içerik diDb üzerinden gelir, her seferinde aynı bilgilerin tekrar tekrar yazılmasına gerek kalmaz. Sitelerdeki yazım yanlışı gibi sebeplerle ortaya çıkan farklılıklar ortadan kalkar.

Ürün sahibi, herkesin kullanabileceği verileri de ekleyebilir, ürünün fotoğrafı gibi.

## Kullanıcı Listeleri

Herhangi bir konu ya da ürüne ait içeriğe kullanıcılar kendileri de eklemeler yapabilir.

{!ürün adı} üzerinden yaratılan bu listelere de dışarıdan isteğe göre erişim sağlanabilir. Fiyat listesi, satıldığı yerler, farklı özellikler vb.

Kullanıcılar, {!ürün adı/fiyat} gibi bir kullanımla hepsine tek yerden erişebilir.

## Filtrelemeler

Birden fazla içerik birleştirilerek filtrelemeler yapılabilir.

Örneğin, "Satıcılar" için oluşturulan kullanıcı listelerinde puanlamalar varsa, aranan ürünün satıcılarındaki puanlamalar o listeden direk olarak geleceği için, ürün seçimi konusunda filtreleme yapılabilir.

## Takip Edilebilirlik

Herhangi bir ürüne ait üretim/satış aşamaları başından sonuna takip edilebilir. Üretici tarafından girilecek olan bilgiler tüketiciye kadar aktarılabilir.

## Doğrulama

Bir ürün ya da konuya dair doğrulama, onaylama işlemleri yine kullanıcılar ya da konunun uzmanları tarafından eklenebilir ve görülebilir.
Doğrulama kaynaklarını kullanıcılar kendisi seçebilir, güvenmedikleri kişilerden gelen doğrulamaları eleyebilir.

Haber doğrulama bu konudaki büyük eksikliklerden birisi. Teyit etme mekanizmaları devreye girip, yayınlanan haberlerin verilerini veritabanına ekleyebilir.
"Yalan Haber, Doğrulanmamış Haber, Şüpheli Haber, Başka kaynaktan alınmış ve referans gösterilmemiş, vb." şeklinde teyit sisteminden geçen haberler, kullanıcıların güvenilir kaynakları bulması konusunda yardımcı olur.
Yayınladığı haberlerin belli oranda bir miktarı problemli olan kaynaklar elenmeye başlar.

## Talep Listeleri

Kullanıcılar bireysel olarak ya da ortaklaşa olarak listeler oluşturup taleplerde bulunabilir.

Örneğin, "Çevrilmesi istenen kitaplar" gibi bir başlık altında eklenen liste yayınevleri tarafından göz önüne alınabilir.

Kişisel ya da ortaklaşa olarak, diDb üzerinde yer alması istenen talepler oluşturulabilir.
"İklim Krizi Konusundaki Hakemli Onay Almış Akademik Çalışmalar" konulu ayrıntılı bir veri seti talep edilebilir, isteğe bağlı olarak ücret önerilebilir.

Yerel yönetimlere yönelik talepler bölge halkı tarafından tek bir yerde toplanabilir.

## Kullanılan Kaynaklar

Herhangi bir konuda, üretim aşamasında kullanılan kaynaklar belirtildiği zaman, kaynak olarak kullanılan ürünler de referans elde etmiş olur. Ekonomik gelirler ortaklaştırılabilir.

## Etkinlik Takibi

Yaşanılan yerde ya da herhangi bir gezi sırasında, kişisel tercihlere uygun etkinlikler direk olarak diDb'den çekilebilir. Her ayrı etkinlik için ayrı ayrı siteler aranmak zorunda kalmaz.

## Ortak Listeler

diDb'ye eklenmiş olan her türlü kimlik sabitlenmiş olacağı için platformlar arası geçiş daha kolay olacaktır.
Müzik listesindeki parçaların her biri sabit kimliğe sahip olduğu için aynı liste istenilen platformda kullanılabilir.

## Veri Kaynağı

Belli konularda içerikler tek bir noktadan gelen bilgilere dayanarak oluşabilir.

Örneğin, bir şehirdeki ulaşım saat bilgileri belediyeden gelir ve her yerde kullanılabilir.

## Takip Sınırlama

Kişiler sadece belirli konularda yaptıkları paylaşımlar filtrelenerek takip edilebilir.

Herhangi bir kişinin sadece akademik çalışmalarını göster, ya da bütün paylaşımlarını göster ama politik konulardaki paylaşımlarını gösterme, şeklinde.
